# Bianca-challenge-2
Voor de tweede challenge van IxD & Technology 2 heb ik een digitale klok gemaakt. Toen ik voor het eerst de opdracht hoorde, was ik van plan om een analoge klok te coderen, maar ik kwam er al snel achter dat ik niet veel ideeen had voor de verschillende breakpoints die in het ontwerp moeten zitten. Daarom heb ik ervoor gekozen om een digitale klok te maken, omdat ik daar wel ideeen voor de breakpoints had. Zo is de mobiele versie, net als de klok op een mobiele telefoon, een klok waar de minuten onder de uren staan. Daaronder staat de datum en de achtergrond heeft overdag een blauwe kleur en een zon, zodat duidelijk is dat het dag is. 's Avonds heeft de klok een sterrenhemel als achtergrond en een maan om visueel onderscheidt te geven tussen dag en nacht. Hoe groter het scherm is, hoe meer er aan informatie bijkomt. Zo heeft de tablet versie ook de dag van de week, de desktop versie heeft de seconden erbij en de grotere desktop versie laat zien dat het lente is. Ook is op elk scherm te zien welk seizoen het is door de animatie die over het scherm heen gaat. Zo gaat er nu een lieveheersbeestje overheen, omdat het lente is en met de zomer zal er een bij zijn, in de winter een sneeuwvlokje en in de hersft een blaadje.
